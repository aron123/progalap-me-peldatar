# ProgAlap gyakorlat

## Ismertető
A Miskolci Egyetem Programozás alapjai című kurzusán, a 2016/17-es tanév I. félévében feladott házi feladatok és azok megoldásai. Hasznos lehet otthoni tanuláshoz, illetve számonkérésekre való felkészüléshez, akár más egyetemek hallgatói számára is.
Minden mappában található egy `feladatok.txt` nevű szöveges fájl a feladatok szövegeivel, és a feladatok megoldásai `XY_megoldas.c` elnevezésű forrásállományokban. A felhasználói bemenet - ha csak nincs külön kiemelve a feladat szövegében - nincs ellenőrizve, a könnyebb érthetőség érdekében.

Idő | Megszerzett tudás
--- | -----------------
1-2. hét | Számítógép programozása, C nyelv alapelemei, algoritmizálási feladatok
3. hét | Operátorok és kifejezések
4. hét | A C nyelv utasításai
5. hét | Tömbök, sztringek, mutatók
6. hét | Függvények, programtervezési alapelvek
7. hét | Struktúrák
8. hét | Tárolási osztályok, több modulos program <br/>Féléves feladat kiadása
9. hét | Elmaradt előadás, gyakorlaton gyakorlás a ZH-ra
10. hét | Rekurzió
11. hét | Kétdimenziós tömbök
12. hét | Rendezések, kiválogatás, szétválogatás algoritmusai
13. hét | C program paraméterei, visszatérési értéke, C fordító működése

Az első két héten csak algoritmizálási feladatok voltak, az utolsó kettőn pedig nem volt gyakorlat, így ezekhez nem tartoznak C nyelvi programozási feladatok.

## Munkakörnyezet
A megoldások Windows 10 operációs rendszeren, [Code::Blocks](http://www.codeblocks.org/) fejlesztői környezetben készültek és [GNU GCC](https://gcc.gnu.org/) fordító segítségével lettek tesztelve, ettől függetlenül arra törekedtem, hogy univerzálisak legyenek.

## Megjegyzés
Bizonyára léteznek hatékonyabb megoldások a feladatokra, de minden megoldásnál az előadásokon elhangzottak alapján aktuálisan rendelkezésemre álló tudásanyagból gazdálkodtam.
Minden észrevételt, módosítási javaslatot szívesen fogadok.