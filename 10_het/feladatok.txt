1. Egy egyetemi oktató 5 csoportba oszt szét 150 db ZH dolgozatot (max. 50 pont). 0-25 pont elégtelen, 26-32 pont elégséges, 33-39 pont közepes, 40-45 pont jó, 46-50 pont jeles. Készítsen C programot, amely elvégzi ezt a feladatot.
2. Írja meg azt a C programot, amely megállapítja egy megadott dátumról, hogy hányadik napja az évnek. Vegye figyelembe, hogy szökőévről van-e szó!
   b) Készítse el az algoritmus fordítottját is: ha adott, hogy hányadik napja az évnek, mondja meg, hogy melyik napról van szó. Pl. 2016-ban (szökőév) az év 60. napja február 29.
   c) Készítse el azt a függvényt, amely megállapítja egy megadott dátumról, hogy helyes-e. Pl. 2016.01.32. hibás dátum.
3. Geometriai programban egy négyzetet az oldalhosszúságával és a bal felső csúcsának koordinátáival adunk meg. Határozza meg a négyzet középpontjának (az átló felezőpontjának) koordinátáit.
4. Geometriai programban egy pont és egy kör egymáshoz viszonyított helyzetét vizsgáljuk. Állapítsa meg, hogy a megadott pont rajta van-e a megadott körvonalon, vagy azon belül, vagy azon kívül helyezkedik-e el. A pontot a koordinátáival adja meg, a kört pedig a középpont koordinátáival és a sugarával.
5. Írjon C programot a másodfokú egyismeretlenes egyenletek megoldásához!